 

12

solens Gullharaldus nihil attinere eum scire , cujus sit , qvia nihil ei
sit profuturus. ¹ Tum Rex Haraldus se ipsum erigens subjunxit: Hoc
mihi solatio est, inqvit‚ qvod, licet victoriam in hoc conflictu obti-
nueris ‚ non tamen victoria tua diuturna² erit, nec diu gaudebis te Ha-
raldum oppressisse: Spero enim Haqvinum Sigvardi Batonem caedem

meam et meorum, qvam primum potuerit, ulturum et de scelerata ’

tua vita supplicium dignissimum sumpturum. Cui Gullharaldus: Vide,
obsecro, ne in caput tuum tanta verborum licentia redundet.

His dictis certamen navale acerrimum initur, in qvo Haraldus
Grafeld‚ cum diu hostium impetum sustinuisset, parte exercitus sui
necata, parte suffocata, occubuit·

oAP. IV.

Haqvimos Baro Guuharaldum e medio tollit et toti Norvayiae
solus praeficitwr.

Haqvinus pugnae finem factum et Haraldum Grafeld rebus
humanis exemptum cernens , suis convocatis militibus , qvonam loco
hoc Gullharaldi factum ponant, interrogat3 qvi responderunt: Frustra
id a se qvaeri ‚ qvandoqvidem de ultione a Grullharaldo sumenda, ut
ut Norvagorum mors acerbe eis accideret, cogitare haud qvaqvam
possent. Tum Haqvinus: Multi Norvagorum in posterum ⁸ amicis,
cognatis et affinibus destituentur, nec dubium mihi est magnum fa-
miliarium et cognatorum nostrorum numerum misere vitam finiisse3
qvare animum, obsecro, recipiamus, fortesqve viros nos praestemus ‚
nec sinamus Gullharaldum impune nostro summo cum dedecore elabi
e nostris manibus, alioqvi a nostratibus nota ignaviae et timiditatis
nobis inuretur, et poterimus toto vitae curriculo ignominiam tantam
non⁴ effugere. Milites uno ore se jussis domini obtemperaturos re-
cipiunt, et jam dudum caput periculis objectare paratos significant.

Haqvinus igitur socios recta ad classem Gullharaldi naves
dirigere buccinaqve signum dare jubet. Qvo facto Gullharaldi co-
mites perterrefacti Haqvinum interrogabant, qvae sit ejus intentio,
qvodve propositum. Haqvinus respondet: Duas vobis ⁵ conditiones
oblatas noveritis , qvarum utram libuerit, eligite, aut ut manus me-
cum jam nunc conseratis, aut ut Gullharaldum nobis vinctum detis.
Illi se Haqvino viribus impares esse sentientes ducem suum Gullha-
raldum hostibus pro arbitrio illudendum et affligendum tradunt ‚

¹ 59: §Hi-turus. ² 1'7'78: diurna. ⁸ imposterum: ms.
⁴ mgl. i 59. ⁵ nobis: 1778. ¹

 

