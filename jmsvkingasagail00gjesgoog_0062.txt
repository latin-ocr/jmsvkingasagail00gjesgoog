36

uxorem dari petivi. J amqve haec ad finem perducturus Burisleifum
conveni0, tu hic interea me opperiere. Deinde itinere ad Buris-
leifum fact0‚ talibus eum alloqvitur: Jam, inqvit, qvod mearum par-
tium fuit, effectum dedi3 tu vide, o Rex! ut id unum, qvod com-
muni omnium utilitati inserviat, qvodqve tibi tuisqve honori cedat,
agas. Burisleifus se omnia Sigvaldi arbitrio commissurum dicebat.
Cui Sigvaldus sic respondit: Ego apud me constitui, id maxime e
re tua futurum, si filiam tuam Gunnildam Svenoni dederis uxorem,
et ille vicissim tributa, qvae Holsatia¹ regi Daniae confert, condona-
verit‘23 qvae si tibi conditiones haud iniqvae videntur, ut istas Sveno
accipiat, efficiam. Ita enim cum Svenone non ut privato alquO,
sed ec, cui (licet captivo) tota Dania pareat, agendum erit: Nam
si qvid durius in eum statuitur, id te haud impune ablaturum³ existi-
mato. His autem cum Rex B'urisleifus annueret, Sigvaldus J oms-
burgum se contulit, et Svenoni sollicito multaqve timenti narravit se
omnia exsecutum esse, nihil restare, nisi ut Sveno tributa, qvae Hol-
satia regi Daniae solveret, in universum missa faceret: multum ad
utriusqve regis dignitatem et honorem gloriae accessurum, si Rex
Sveno in potentissimorum regum catalogo merito recensendus ta-
lem. socerum sibi deligeret, qvi a tributis immunis esset, praedi-
cans. Burisleifo etiam mortuo Holsatiam ad Svenonis ditionem, si su-
perstes foret, redituram ei inter caetera persvasit. Qvid multis? Sveno
conditiones accipit, et mirum in modum sponsae suae amore ar-
dere incipit. Jamqve regis et Sigvaldi nuptiarum solenniis4 celebrandis
certus dies constituitur, ad qvae cum Jomsburgenses aliiqve proceres
convenissent, largissimis compotationibus et variis facetiis oblecta-
tionibusqve (lautius enim et magnificentius convivium tunc ,temporis
nunqvam celebratum fuisse, literis mandatum est) diem primum
transigebant. Qvo die consilio Sigvaldi velamine utriusqve sponsae
faciem obduxerant. Insecuto mane cum Sigvaldi conjugem sua longe
formosiorem esse Rex Sveno animadvertisset, qvid sibi fallaciarum a
Sigvaldo structum esse subolevit‚ qvas tamen, etsi magnopere eum
sollicitarent, prudentissime et optime dissimulavit. Ubi vero nuptiis
finis impositus esset, Sveno cum nova nupta triginta navibus Van-
dalia solvit, pauloqve post salvis omnibus in Daniam pervenit.

 

¹ cf. Knytl. Fm. S. xl. 179.

’ ² 59: condonaveria
⁸ 1778: oblaturum.
⁴ Begge Afskr.: solenniis.

