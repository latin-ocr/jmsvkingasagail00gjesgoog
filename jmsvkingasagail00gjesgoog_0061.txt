35

Ad harum natu maximam animum Sigvaldus appulit, eamqve
sibi in matrimonium collocari petiit a Rege Burisleifo suum illico
cum J omsburgensibus abitum, si repulsam ferret, minitatus. Rex,
deliberandi spatio impetrate, filiam de Sigvaldi petitione certiorem
reddit. Qvae respondit: Scis, inqvit, pater, regnum tuum crebris
incursionibus antehac obnoxium fuisse, qvae nunc Jomsburgensium

beneficio annis aliqvot conqvieverunt3 qvod si eos abire pateriS, nihil ·

dubium est tam eorum qvam aliorum praedonum arma tibi metuenda
esse. Sigvaldum itaqve voti compotem hac lege facito, ut, anteqvam
meis potiatur complexibuS, tributa, qvae qvotannis Svenoni Regi Daniae
conferuntur, a regno nostro avertat, aut efficiat, ut, Svenone¹ vel vi
vel dolis ad te pertracto, qvod voleS, in eum juris obtineas. Has
conditiones cum Sigvaldus acciperet, filiam suam Burisleifus Rex ei
despondit. Ille voti compotem se factum esse gavisus Jomsburgum
revertitur, et e vestigio tribus navibus in Daniam trajicit2, et ad Se-
landiam non procul a loco, in qvo Rex Sveno convivium agitabat,

·. appellit. Tum missis ad regem nunciis circiter viginti, ut se morbo

pressum gravissimo invisere dignetur, supplex rogat. Res enim ma-
ximi esse momenti, de qvibus eum velit conventum, qvas aliis com-
mittere tutum non esse dicebat. Qvibus regia tecta petentibuS,
Sigvaldus rostra navium faucibus portus obverti, suumqve cuiqve
scalmo remum alligari³, qvasi jamjam abituruS, curabat. Jussit deinde,
ut navem littori proximam triginta, intermediam viginti, regi autem
suam navem decem stipato comitibuS, pluribus neqvaqvam, at, si
possent, paucioribuS, ascendendi facerent copiam. Rex Sveno, Sig-
’ valdi petitione audita, nihil doli suspicatus Sigvaldum convenit ex-
spectanS, si qvid vellet. Cujus adventui cum Sigvaldus gratulatus
esset, et regi magnifice ,gratias egisset, petiit, ut aurem sibi paulis-
per, qvasi arcani qviddam dicturo, admoveret. Cumqve se· rex4 in-
clinaret, Sigvaldus eum medium arreptum pertinacissime tenuit, si-
mulqve, ut alii remis incumbant, alii anchoras solvant, mandavit.
Qvi jussa capessentes validissime naves propulerunt, paucisqve post
diebus Jomsburgum pervenerunt. Svenoniani vero in littore plus
sexcenti stantes, consilii inopes hunc regis sui casum deflebant.
Sigvaldus domum reversus Svenoni, cujus rei gratia eum Jomsburgum
secum⁵ evexisset, talibus verbis exponit: Ego, inqvit, filiam Burisleifi
Regis⁶ Gunnildam, ut forma ita et sapientia virgines ad unam⁶ omnes
vincentem, tibss, mihi vero Astridam, nullis cum Gunnilda conferendam,

¹ 1778: Svenoni. ² 1778: trajecit. ³ 1⁷78: alligare.
⁴ 1778: rex se. ⁵ 59: mgl. ⁶ 59: unum. ⁷ Begge Afskr. mgl. “tibi“.

