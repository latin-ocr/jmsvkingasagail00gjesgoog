10

tibus et omnibus regibus praeponentibus, me ¹ solum tacuisse , nec
qvicqvam ² temere effutivisse. Non tamen me idcirco in reprehen-
sionem indignationemve tuam incurrisse puto. Cui rex: Forsitan in
eorum acqvievisses sententia et me vicinis praetulisses principibus,
nisi aliter rem se habere certo scires. Qvapropter avide scire cupio,
qvid causae sit, cur in eandem cum aliis sententiam non discesseris.
Tum Haqvinus: Qvamvis, ait, de talibus rebus sermones conferre
nonnihil difficultatis et incommodi conjunctum habeat, qvia tamen ad-
modum cupide meam, o Rex! sententiam exspectas, dicam libere,
qvod sentio. Itaqve illud constanter assero, illum regem ante alios
primas non mereri, qvi alterum tam ditionibus et potentia qvam
amicis et viribus inferiorem regnum sibi vectigale et tributarium
invadere patitur, neqve contra eum hiscere , nedum de bello ei in-
ferendo et finibus suis arcendo cogitare audet. Rex Haraldus se
notari intelligens diu conticuit, et tandem sic orsus est: Rationibus
undiqve perpensis et examinatis, nihil temere te dixisse jamjam
comperior. Scio enim Haraldum Grafeld regnum Norvagicum occu-
pare, qvod tamen nostro jugo optimo jure colla praebere debet.
Sed in intimis te reputare non potero, nec ⁸ sapientis ¹te nomine
dignabor, nisi consilium aliqvod, qva ratione meum jus perseqvar,
et de Haraldo Grafeld dignas poenas sumam, excogitaveris, mihiqve
communicaveris. Consilium meum, inqvit Haqvinus, paucis aperiam.
consultissimum arbitror, te legatos in Norvagiam· mittere, qvi Ha·
raldum Grafeld in Daniam injuriarum et litium, qvae jam dudum in-
ter vos intercesserunt, componendarum et ratae amicitiae ineundae
gratia non magno tamen comitatu tuis verbis invitent, et Gunnildae
Reginae, te nuptias ejus ambire, persvadeant3 conjicio enim eam
filium ad eundum4 magis exstimulaturam. Ego autem et Gullharaldus
machinas bellicas et militaria instrumenta caeteraqve‚ qvibus opus
fuerit, interea parabimus, ut venient em Regem Haraldum excipere
possimuS, qvem si absqve tuis copiis et suffragio oppresserimus,
Norvagiam inter nos partiaris, volo; nam juris qviddam in eam pos-
sidere mihi videor. Qvod si feceriss, tuis rebus optime consulueris.
Tum Haraldus Rex: SapientissMe tu- qvidem mea sententia dixisti,
si haec faustis avibus contigerit3 qvam autem reportabo a vobis gra-
tiam, si vobis hoc in negotio morem gessem, Haqvine‘? Bona, in-
qvit, fide promitto Norvagos qvotannis tibi vectigalia soluturos , si

 

¹ 59. 4. udelader „me“. ² qvidqvam, 1778. 4.
⁸ „ne“ 59. 4. ⁴ Begge Afskr. har „eundem“.

