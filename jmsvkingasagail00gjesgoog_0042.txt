16

qvod summa urgente necessitate auxilio se non destituisset. Tum
inter caetera, ubinam reliqvi Haqvini comites sint, rogat. Qvo re-
spondente, curam navium asservandamm eis commissam esse, rex
sic intulit: Placet per nuncios eos deduci ad convivium, qvod tibi,
Haqvine , tuisqve sociis instruendum curavi. Abnuit Haqvinus, multo.
sibi cum rege prius agenda dictitans , qvam in aulam adducantur.
Itaqve in conclave soli secedunt3 qvo ut perventum est, Haqvinun
sic prior incepit:

Me tibi, o Rex, ait, et hos duodecim comites meos ad qvae-
vis a te nobis injuncta fideliter exseqvenda et in rebus adversis fibi
opem ferendam obligatos esse , ingenue fateor. In reliqvos autem ‚
qvi una mecum advecti sunt, nihil te juris habere puto. Oui Rex:
Non infitias eo ‚ spem tamen concipio, te pro singulari et arctissima
nostra amicitia, qvam inviolatam servari decet, cum omni militum
tuorum numero operam mihi locaturum tuam. Respondet Haqvinus:
Num a qvoqvam Norvagorum impetrare potero, ut se hastis et telis
hostilibus nullam gratiam , nullum praemium reportaturus objiciat?
Tum Rex: Qvibus ego officiis tuam tuorumve militum operam de-
merebor‘? Cui Haqvinus: Id, inqvit, paucis expediam: Sic illis stat
sententia, ut si, qvod petis, obtinere cupis, tributa Norvagica‚
qvae exactorum aliqvot angustiae , nempe bellici tumultus reddere
vetuerant, in universum condones, et omne jus , qvod in Norvagiam
habere viderie, remittas, Qvod si has conditiones non acceperis ,
abitum illico minantur. Ego autem et duodecim comites mei tibi
nostram operam, qvantum in nobis est, locabimus. Hic rex obti-
cuit, longoqve interposito silentio , tandem in haec verba prorupit:
Qvem non astutia et dolis, Haqvine, vincis? Qvem non tuis technis
irretitum tenes? Miserrimae sane sunt rerum mearum conditiones.
Tum Haqvinus: Harum, inqvit , utram voles ‚ eligito. Tributa Nor-
vagica, crede mihi, haud tibi erunt emolumento, si in Dania hic
hostium armis forte cecideris. Tum rex: Qvid hic diutius haereo.
Tu tuis me juvato copiis: mihi enim oblatas conditiones subire
certum est.

Tum convocatis omnibus Haqvini cohortibus, Rex Haraldus
tributa, deniqve qvicqvid in Norvagiam juris obtineat, se remittere
publice proclamat, idqve data fide et dextris junctis confirmat.

Qvibus gestis, conscensis navibus, Haraldus sua classe ad
amnis Slesvicensis ostium, Haqvinus vero ex altera parte ad Eido-
ram fluvium appulit· ¹

¹ Fm·. S. XI. 31 har begge i omvendt Stilling.

 

 

