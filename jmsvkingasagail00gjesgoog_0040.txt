14

Gunnildam funibus vinciunt, laqveoqve collum obstringentes et an-
chora dorso alligata in voragines projiciunt, qvibus postea hic mi-
serabilis sed tamen factis et vita impiissima dignus Gunnildae exitus
cognomen peperit.

Qvibus confectis, regia petunt tecta et Haraldo Regi, qvae
fuerint Gunnildae fata, exponunt, qvibus ille majorem in modum de-

 

lectabatur. His ita gestis et rebus undiqve compositis, Haraldus et -

Haqvinus multum diuqve a bellicis immunes tumultibus consederunt.
Haqvinus vero pacta tributa Haraldo in universum qvotannis dare
se posse negabat. Hoc pacto anni aliqvot‚ Rege Haraldo tributa
non exigente, elabuntur.

GAP. vl.

Caesar Otto Danis bellum movens fuqatwr. Valbum Danicum
instruitur.

Rege Haraldo ad regni Danici gubernacula sedent-e, Saxoniae
iisqve regionibuS, qvae Peito dicebantur, Otto Gaesar et cum eo duo
barones ‚ qvorum alteri Urguthrioto alteri Brimisciaro nomen erat,
imperavit.

Fertur qvodam die natalitiorum Servatoris Domini nostri
J esu Christi votum nuncupasse , se tres annos totis viribus illud
unum acturum ‚ ut in Daniam Christianismum (si ullo modo fieri
posset) et fidem sacram inveheret. Cui voto ut satisfaceret, exer-
citum ex omnibus regnis et provinciis suis anni unius spatio con-
scripsit, et qvam maximas potuit, copias coegit.

His rumoribus in Daniam perlatis Regiqve Haraldo signi-
ficatiS, qvadraginta legati¹ in Norvagiam ad Haqvinum a rege mit-
tuntur, qvi in summo tam religionis qvam vitae fortunarumqve dis-
crimine ab Haqvino opem auxiliumqve petant. Haqvinus rem ma-
ximam agi videns Haraldi Regis petitioni non gravatim annuit, exi-
stimans id, qvod erat, Dania Christo lucrata, non multo ² post Norvagiam
a veteri , religione et patrum suorum institutis discessuram. Itaqve
collectis celerrime centum praesidiariis navibus, in Daniam citato cursu
venit, exceptis illis, qvi spontanea voluntate Haqvino suppetias la-
turi undiqve confluxerant. E navi egredientem Haqvinum rex ho-⁴
norifice excepit, omnemqve Norvagicam pubem lautissime tractavit.

 

¹ „60 manna“ Fm. S. XI 26. ² multum, 1778. Α

