49

duxit uxorem, primoqve vere magnificentissimis ab Erico donatus ⁴
muneribus in Fioniam transmisit, cui multum diuqve tam bello qvam
pace insignis praefuit. Sigvaldus vero Thorchillusqve fratres Selan-
diae summa cum laude imperarunt. Fuit autem Sigvaldus ante alios
ob sapiens solersqve ingenium commendabili8‚ qvi qvali esset animo
primo intuitu et primo congressu haud facile erat dignoscere. Mul-
ta de eo adhuc commemoranda restant, qvae ¹, qvoniam peculiaribus
sunt mandata historiis. iis consulto supersedemus,

Confecto bello Jomsvichensi, Haqvinus Norvagiae regnum non
multum temporis administrabat. Erat autem in subditos post id
justo iniqvior, unde a famulo proprio a rusticis ad hoc facinus²
illecto e medio sublatus est.

Enarus poeta Islandus in patriam renavigans in sinu³ Islan-
diae Breida-fiord4 suffocatus est. Lances vero ab Haqvino ipsi
donatae ad insulam qvandam ejusdem sinus appulerunt, qvae nomen
Skaley⁵ inde sortita fuit. ⁶Porro Theodorus IslanduS, qvi brachium
dextrum in hoc proelio amiserat, post id a sinistrae usu Scaeva dic-
·tus fuit. Is hanc historiam Islandis diligentissime retulit, qvi eam
posteritati conservarunt.

At Jomsburgum, hoc finito bello, ad pristinum florem nun-
qvam rediit, nam qvod prius nobilissimorum laudatissimorumqve toto
fere orbe militum erat receptaculum, illud mercatorum colluviei,
dum Rex Burisleifus in vivis adhuc esset, inserviit.

Historiae J omsvichensium
Finis.

 

¹ 1778: qva. ² 1778? fascinus. ³ 1773: sinus, ⁴ 59: Breida-fifird.

⁶ 59: Skaaley. >

⁶ Passus: “Porro Theodorus ἢ·- conservarunt“ citeros af Bartholin: Antiqvit.
Dan. lib. I. cap. XI. pag. 189.

