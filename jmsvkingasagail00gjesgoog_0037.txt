11'

nobis contigerit victoria. Ego autem et Gullharaldus centum marcas
auri et 60 accipitres tibi donabimus cujuslibet triennii spatio.

Rex Haraldus hisce conditionibus contentus sexaginta nuncios
in Norvagiam mittit, qvi optata potiti arena Haraldo Grafeld regia
dicta aperiunt; simul etiam Gunnildae , Haraldum Regem Daniae ejus
amore teneri, dolose significant. Illa verbis nimium credula filium,
ut celerrime naviget et petitioni regis Daniae obsecundet, hortatur.

Nuncii‚ expeditis omnibus negotiis ‚ in Daniam reversi Haraldo
omnia renunciant. Haqvinus igitur et Gullharaldus de adventu Ha-
raldi Grafeld certiores facti naves ferme sexaginta in altum ducunt,
et se ad pugnam praeparant, ne adveniens Rex Haraldus e manibus
eorum elabatur. Haraldus autem Rex Daniae saepius occulte cum
Haqvino Barone semones caedebat 1, qvid autem inter se constitue-
rint, paulo post fortasse constabit.

OAP. 111.
Har-aldus Grafeld in Dama a Gullharaldo opprimitur.

Haraldus Grafeld Rex Norvagorum in Daniam iter parans
duas naveS, adjunctis sibi trecentis2 viris, instruit, portuqve solvens
in sinum Lymicum Daniae , qvem Haqvinus Baro et Gullharaldus
occuparunt, de nullo minus qvam insidiis cogitans appulit. Ut au-
tem illi sub monticulo qvodam in insidiis latentes Haraldum Grafeld
adventantem cernunt exigua militum manu stipatum, sic Gullharaldum
Haqvinus alloqvitur: En incidit in casses nostros praeda petita3 qvare
te tuis tantum copiis Haraldum lacessere velim, cum nihil opus sit
numeroso exercitu in tam paucis profligandis et opprimendiS.³ Nec
integrum mihi est hoc negotium suscipere, cum non dubium sit ma-
gnam cognatorum meorum partem in ·Haraldi Regis comitatu esse.
Ego autem victoriam tibi contingere facile patiar.

His exstimulatus in pugnamqve revocatus Gullharaldus clas-
sicum cani jubet, deinde classe sua in Haraldum Regem impetum
facit. Haraldus vero Rex se jam inopinato oppressum cernens,
suos arma capessere4 jubet, simul etiam hostes, qvi sint, qvisve
eorum princeps interrogat. Respondit arroganter satis Gullharaldus,
eum esse classis ducem, cujus imperium jure optimo Norvagia jam
diu ab Haraldo injuste occupata agnoscere deberet. Rex deinceps
qvaerit, cujus sit ista classis, qvae sub colle lateat. Respondit⁵ in-

 

¹ cedebat 1778. ⁹ ,‚4oo“ Fm. S. XI. 22. ⁸ „cum nihil-opprimendis“ mgl. i 1'7'78.
⁴ capescere 1778. ⁵ 59: „respondet“.

