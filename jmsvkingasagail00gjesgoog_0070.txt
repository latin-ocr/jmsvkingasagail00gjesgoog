44

ΟΔΡ. XV.
H aqvinus nefaria litatione filium suum mactat.

Haqvinus Bar0, ne sui proelio victi succumberent, metuens,
nisi convenienti aliqvo occurreretur auxili0‚ paucis stipatus sylvam
vicinam petiit, seqve in terram prosternam, facie versus septentrio-
nem conversa, divam Thorgerdam Holgatroll cognominatam talibus
summa animi contentione coepit invocare.

Huc, inqvit, Thorgerda‚ aures patentes adhibeto, eumqve,
qvi tibi toties hostias libavit, qvi te tot precibus, nunc qvam irritiS,
defatigavit, qvi te omnibus diis semper praetulit, qvem tu multoties
ex impendentibus malis, qvo gravioribus, hoc libentius eripuisti, eum,
inqvam, nunc benigno vultu aspicito, votiqve compotem facite, inqve
extremis constitutum malis victoriam nostris concedendo juvato·
Tu, qvae omnia super terram degentia, qvaeqve subtus ea sunt, tuo
aeterno regio imperio regis, qvae ventos excitas, eosdemqve sedas,
qvae tempestateS, grandines immoderatasqve pluvias cies, tuam nunc
exerce¹ potentiam, ut tuum jam demum imperium omnes agnoscant
et pertimescant· Ii felices et terqve qvaterqve beati, idqve jure
optimc, reputantur, qvos tu donis tam eximiis, tam sublimibus dig·
nos censes, tuoqve favore complexa fueriS, et ii deniqve ter omnium
misserrimi, a qvorum salute fueris aversa. His enim poenas irro-
gas tristissimas, qvicunqve bilem tibi conciverint. Et certe, nisi
meis annueris precibus, mihiqve te facilem dederiS, te mihi iratam,
nescio unde, desperabundus colligo· Tu vero virtute tua sapientiaqve
meam praevenias stultitiam, eumqve, qvi te submisso semper animo
coluit, qviqve tuas leges studiosissime semper observavit, in gratiam
recipias victoriaqve bees, oro.

Qvibus dictiS, somno se composuit: Per qvietem vero videre
visus est Thorgerdam sibi offensam nec preces exaudire nec hostias,
qvas oblaturus erat, acceptare velle. Cumqve humani sangvinis vic-
timam² polliceretur, etiam illam Thorgerda³ respuebat. Ultimo vero,
cum, qvaecunqve vellet, ipsius se arae destinaturum, se cum filiis
Svenone et Erico exceptis, promitteret, illa filium ejus Erlingum,
septennem optimae spei puerum, poposcebat. Ille dicto audiens
filiu'm lictori cuidam Erlingum⁴ interficiendum dedit, qvo interfecte, et
sangvine aris aspers0, Haqvinus ad naves laetus pergens suos ad
pugnam fortiter conserendam⁶ victoriam certo denuncians hortabatur.

 

¹ 59: exere. ² Begge Afskr. har: victima. ⁵. 1778 mgl.
⁴ 1778: Erling0. ⁵ 17⁷8: conferendam.

